
layout: post
title: "“Risorse per l’integrazione del Sistema Pubblico di Identità Digitale"
subtitle: Disponibile il video della community call del 14 luglio sullo sviluppo di SDK per l’integrazione di SPID
date: 2021-07-30 10:30:00 +0200
tags: developers opensource spid sdk
categories: news
author: Francesco Pognante
image: /assets/icons/logo-it.png
locale: it


Altro giro, altra call: la community di Developers e Designers si è riunita nuovamente il **14 luglio** per parlare di **sviluppo di risorse (SDK)** per l’integrazione del Sistema Pubblico di Identità Digitale (SPID) nei servizi pubblici e privati. Sono intervenuti alcuni tra i contributori, manutentori e autori di alcune tra le più popolari SDK ad oggi disponibili su github italia.
Nel corso della call, **Davide Brunato** ci ha raccontato il suo lavoro su spid-django, una app che semplifica l’integrazione SPID nei progetti basati su Django Framework. **Michele d’Amico** ha poi descritto la sua esperienza con l’integrazione di SPID tramite SimpleSAMLphp, la sua partecipazione alla Hackathon Developers e la creazione di spid-php. A seguire, **Roberto Gallea** ci ha illustrato spid-shibboleth-sp e spid-idp-proxy-shibboleth, **Luca Leonardo** Scorcia ha descritto le peculiarità di  spid-keycloak-provider e, infine, **Daniele Giallonardo** ci ha spiegato quali sono le caratteristiche di spid-aspnetcore.
A concludere l’incontro, una sessione di domande e risposte come sempre ricca di spunti, idee e riflessioni, grazie agli interventi dei partecipanti.
Dopo la pausa estiva, la community si ritroverà il prossimo **22 settembre**. Per sapere il tema della prossima call **resta in contatto con la community su [Slack](https://developersitalia.slack.com/archives/C023MSRP03V)** e **segui [Developer Italia](https://twitter.com/developersITA) e [Designers Italia])https://twitter.com/DesignersITA) anche su Twitter**.
**Se vuoi rivedere la community call del 14 luglio, [guarda la registrazione su YouTube])https://www.youtube.com/watch?v=NoMUqVKK8Rc).** 
